---
draft: true
---

Camminando per il bosco con Makki ci imbattiamo in un luogo che dal primo sguardo ha un che di significativo. Una vena d’acqua divide il bosco scorrendo pacata, la densa umidità fa sì che il terreno non regga il peso degli alberi vicini, che infatti, troviamo crollati l’uno sull’altro, con un manto di rovi che li ricopre, quasi a sancirne il passaggio definitivo alla morte. La ricerca di meraviglia ci spinge ad inoltrarci, troviamo che quel ruscello, poco più in alto, compone una breve discesa d’acqua, quasi una cascata in miniatura, che però, più lenta, si lascia accompagnare dalla roccia e dal muschio che la reggono; il flusso si infrange poi in una pozza, in pura quiete, trasparente. Di fronte alla pozza, su un sottile stelo si reggono un paio di foglie spennacchiate, un ramoscello d’alloro, il suo profumo, assieme al sibilo del torrente portano l’udito e l’olfatto a sopraffare l’orrore di morte a cui la vista è costretta. È su questa lotta trai sensi che verte la poesia, inizia con un impeto che colpisce l’udito e determina l’apparente scomparsa della natura dal luogo tetro prima descritto. Successivamente avviene il risorgere della vita in una piccola foglia, che data la sua minutezza non sembra revocare affatto la maestosità propria della grande Natura; in fine si dimostra come chiunque, di fronte al profumo dell’alloro, richiamando il suo simbolo classico, lo ritenga icona maggiore di quella di forza o ricchezza (toro ed oro); in lui, simbolo di virtù apollinea, si mostra Natura, sempre presente.

Echeggi’ ancora il tuono\\
e cade con un tonfo, \\
del male è trionfo.\\
Il tronc’ al tronco vieta il suolo\\
e l’erma fogli’ aspetta ‘l vento.\\

Poi senza, d’esser di Natur, alcuna\\
speranza, sua intima e cara\\
essenza; timida sorge da fertil\\
semenza pavida verde la foglia.\\

Par un martir senz’ rifugio,\\
l’aere riempe senz’indugio,\\
ché s’alcuni da’n pertugio\\
tra loro in coro dicon’ “Io l’adoro,\\
né ‘l toro, né l’oro hanno sì decoro,\\ 
quest’è alloro”.\\

#### Parafrasi seconda strofa
Poi la pavida verde foglia, senza avere alcuna speranza di essere l'intima e cara essenza della natura, sorge timida dalla fertile semenza

#### Metrica
2/4\\
u-u-uAa\\
u-u-uBb\\
u-u-uAa\\
u-u-uBb\\
u-u-u-u-u\\
u-u-u-u-u\\

3/4\\
uCc-uu-uu-u\\
uCc-uu-uu-u\\
uCc-dd-uu-u\\
uCc-dd-uu-u\\

2/4\\
-u-uCuEe\\
-u-uCuEe\\
-u-u-uEe\\
uFfuFf-u-uFf\\
uFfuFf-u-uFf\\
--uFf\\

Vedi l'ulivo di D'Annunzio, letta dopo la scrittura (15.8.23)