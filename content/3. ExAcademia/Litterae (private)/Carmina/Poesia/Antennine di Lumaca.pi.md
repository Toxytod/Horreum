---
draft: true
---

Sedendo e vedendoti di fronte, lo sguardo prende la forma di due cornina molli ed umide, come di lumaca, curiose e caute si avvicinavano con movimenti ondulatori ed asimmetrici. Ti volti verso me, e il tuo sguardo viene retto a stento dalle sottili protuberanze; poi il sorriso, ed allora, come per panico, si ritraggono scattanti nei miei occhi volti al suolo, felicemente scomode nell’imbarazzo. 

Quando m’incanto:

Di chiocciola l’antenne\\
nell’istante perenne\\
accorte lor curiosano,\\
cursorie lor accorrono.

Quindi a me ti volgi,\\
il sorriso mi porgi\\
ed imbelli lor dolgono,\\
dolci lor s’imbarazzano.

La metafora paragona il mio sguardo incantato (v. 1) a le cornina di una lumaca che si avvicinano pian pianino (v. 2, 4), un po’ perché hanno paura di essere scoperte, un po’ perché sono incantate dalla tua figura. L’emozione, da gioia a tensione, fa si che l’istante sembri perenne (v. 3). Proprio per questa corruzione del tempo, sembrano, allo stesso modo, accorrere rapidamente alla a te (v 5).

Nella seconda strofa scrivo del momento in cui ti volti, vedi che ti sto fissando, e mi sorridi (vv. 6, 7). Il mio sguardo, rappresentato dalle cornina, si ritira rapidamente, d’improvviso si ritrovano impotenti e soffrono nel disagio (v. 8). Subito si ritirano, come quando si toccano le cornina della lumaca, giungendo in uno stato di piacevolissimo imbarazzo (felicemente scomode nell’imbarazzo).

La poesia è scritta in settenari con schema metrico: AABC DDCB. Il v. 1 ricorda Funesta festa in testa, che ha legami di contenuto e contesto. È molto presente ai vv. 4, 5 ed vv. 8, 9 l’utilizzo della medesima sillaba iniziale nella prima parola del primo verso e nella seconda del secondo, lo stesso con la seconda parola del primo verso e la prima del secondo (accorte curiosano, / cursorie accorrono).

---
Ricordo questa poesia fosse dedicata al primo momento più esplicito con Ari, mentre eravamo a tavola a casa di Lisa, dopo aver avuto qualche lieve contatto con i piedi sotto al tavolo. La poesia risale quindi probabilmente attorno al febbraio 2021.