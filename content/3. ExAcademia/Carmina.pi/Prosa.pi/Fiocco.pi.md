-"Vieni, poni un dito qua, tieni fermo il nastro così."\\
-"Ecco, va bene?"\\
-"Perfetto, amore. Ora facciamo passare questo di qui, quello rosso sopra, quello blu qua sotto. No aspetta, prima tiro quello verde, quello giallo lascia che passi in mezzo... L'altro dito, qua, sì proprio qua. Ora con quello rosa stringo un poco, quello azzurro lo facciamo passare così, ecco esatto, te resta. Okay perfetto, dammi un minuto e torno.

Sarà per il dito un po' troppo stretto, sarà per il minutino un po' troppo lungo o sarà forse per un irresistibile prurito al naso, ma lei il dito lo mosse. Dei progetti per quello splendido fiocco, iniziato da appena tre minuti, rimase un'incomprensibile matassa.

---
Inviato ad Ari, settimane dopo la fine relazione, il 20.04.2024 assieme a questo messaggio per spiegazione:

"Questo è quello che mi è rimasto dalla relazione, il motivo per cui è finita e perché non ne vorrei una simile. In quei tre minuti, tre anni molto brevi rispetto ai progetti per il fiocco, i nostri ruoli erano molto diversi, te a tenere un ditino fermo, io a pensare come costruire la relazione e creare un legame indistruttibile. È poi tutto finito, credo, o perché ti ho stretta un po' troppo, una relazione così seria non capitava magari nella fase giusta della tua vita, o perché mi sono allontanato per questo annetto (comunque un minutino rispetto a quel che doveva essere), o perché semplicemente senza alcuna ragione, i sentimenti sono cambiati, come ti fosse venuto un prurito."