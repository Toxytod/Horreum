Del lido insazio,\\
sale\\
sapïa le valli.

Fermat’onda d’arso\\
sole\\
le case sui colli.

---
Si riferisce a Genova, le parole "sale" e "sole" terminano il verso che le precede e iniziano il verso che segue cambiando di significato.

 insazio: contrario di sazio, insoddisfatto, non ancora sazio, accezione distinta da affamato o da altri contrari più convenzionali

 sapïa: latinismo da sapio: dare sapore, insaporire, salare. Necessario dalla mancanza di sinonimi italiani sufficientemente brevi, che avessero un chiaro riferimento al sale (sapio —> sapidus —> insipido),  e che non ripetessero la medesima radice di “sale” (come “salare”) onde evitare confusioni ritmiche. La dieresi, necessaria per ragioni metriche, sarebbe naturale in latino in quanto le vocali “ai” non formano dittongo.
 
 fermat’onda d’arso: parafrasata: fermata l’onda dall’arso. La caduta di entrambi gli articoli è dovuta a ragioni metriche, ne segue poi l’unione di “fermata” con “onda” quasi a darle, richiamando nuovamente le lingue classiche, valore di participio congiunto dando al loro legame un valore (che grammaticale tramite i casi non può essere) sonoro e visivo. Segue inoltre la contrazione di “da” ed “arso”, complemento d’agente, da non confondersi con specificazione.